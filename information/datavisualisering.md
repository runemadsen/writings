Data Visualisering
==================

Artikel
-------

Journalistikken er for tiden under kraftig forandring. Væk er print avisernes tidligere dominans, og de store medie huse prøver alle at besvare et skæbnesvangert spørgsmål: Hvordan overlever vi, og forbliver relevante, i en verden hvor internettet flyder med endeløst gratis indhold.

Én reaktion på dette er opblomstringen af data –og multimediejournalistikken. Giganter som New York Times og The Guardian har de seneste år brugt massive resourcer på at oversætte deres prisvindende grafiske arbejde til internettet, og resultatet er en mere involverende, nutidig og stilfuld nyhedsdækning i så brede områder som [Oscar dashboards](http://nyti.ms/1gLt5VO), [data visualiseringer af vinter OL](http://nyti.ms/1gLt5VO), og [interaktive debatanalyser](http://nyti.ms/UhQVMP) fra den amerikanske valgkamp. Én artikel, [Snow Fall: The Avalanche at Tunnel Creek](http://nyti.ms/1jX0hNU), bliver ofte nævnt som skelsættende, på trods af at tendensen strækker sig mange år tilbage. Aviser er overvejende ved at blive softwarevirksomheder.

Udviklingen herhjemme er forsinket, men synlig, og det er tydeligt at mange yngre udviklere ser tendensen i specielt de amerikanske aviser som et forbillede på, hvorhen den danske online journalistik skal drives. Der er også eksempler på spæde skridt mod interaktiv journalistisk hos de store danske aviser, såsom med Berlingske's [Sporet](http://www.b.dk/sporet). Aviserne søger efter nye udtryksformer, og data– og multimediejournalistikken er én af svarene. Det følgende er en opsummering af de åbenlyse gevinster, og knap så åbenlyse problematikker, som kan opstå som resultat af etableringen af disse nye afdelinger.

En af de mest positive ting ved denne udvikling er, at multimedie journalistikken tiltrækker brugere. Uden at afsløre for meget, så viser statistiker fra nytimes.com en massiv stigning i deling på sociale netværk, når multimedie historierne lanceres. Mere utroligt er det, at gennemsnitstiden for den enkelt bruger ofte stiger eksponentielt fra 3-15 sekunder til flere minutter. At få et yngre segment af brugere til at læse en enkelt artikel i flere minutter er i sig selv en stor bedrift.

Problemet er, at det er notorisk svært at profitere på. "Snow Fall" tog over 16 medarbejdere månedsvis at udarbejde, og selvom sådanne historier samtidigt bliver bragt i printudgaven, så kan langt de fleste brugere tilgå den primære artikel gratis online. Tal fra 2011 viser, at New York Times tjener over 200 gange mere på en læser af deres print avis, end en internet bruger [1](http://www.businessinsider.com/new-york-times-print-versus-online-2011-5), og dette resulterer i en grum sandhed: lønninger til interaktive udviklere driver budgettet op, og deres produkter bidrager ikke meget til bundlinjen.

En anden positiv tendens i udviklingen af multimediejournalistikken er udgivelsen af de mange gratis open-source værktøjer, som er et direkte resultat af samarbejdet mellem programmørere og journalister. Gode eksempler er de uhyre populære [Underscore.js](underscorejs.org) og [Backbone.js](http://backbonejs.org/) moduler udviklet af Jeremy Ashkenas til [DocumentCloud](http://www.documentcloud.org), et projekt sponsoreret af New York Times. Disse nye værktøjer er en åbenlys hjælp til aviser, som har sat næsen op efter at opstarte multimedia afdelinger, da man ikke skal genopfinde den dybe tallerken. Omkostninger til infrastruktur og software værktøjer (men ikke arbejdskraft) er derfor uhyre lave, og forudsætningerne for at udvikle det næste årtis Pulitzer-prisvindende journalistik kan ligeså godt findes hos to studerende i en kælder, som i et globalt mediehus.

Sidstnævnte er selvfølgelig en konkret trussel mod de etablerede aviser. Mange anser Nate Silver's [FiveThirtyEight](http://fivethirtyeight.com) eller [MediaStorm](http://mediastorm.com/) som gode eksempler på, hvad en mindre gruppe journalister kan udrette. At FiveThirtyEight først var ejet af New York Times, og senere af ESPN, er alene et bevis på, at de store medie virksomheder forstår denne trussel.

Et grundlæggende problem med de gratis værktøjer er, at multimedie journalistikken kan kritiseres for at have et klart bias mod trends og nyhedsværdi, og mindre fokus på egentligt godt design. Der gik ikke mange uger efter udgivelsen af Snow Fall før efterligningerne dukkede op, og selvom der ikke er noget decideret forkert i at hente inspiration fra sådan et forbillede, så modsiger det de fundamentale principper i både journalistikken og design verdenen: Vi har i de grafiske fag i mere end hundrede år arbejdet os frem til en forståelse af, at godt design opnåes ved at finde den rigtige form til det givne indhold. Når man begynder at benytte de samme 3 type grafer (EKSEMPEL) – eller en Snow Fall skabelon – til vidt forskellige artikler, så er det en misforståelse af, hvad design er. Endnu farligere bliver det, når denne tendens drives af et online avis, som idag er vant til at spytte indhold ud i et tempo, som tidligere tiders journalister ville måbe over. Mange burde spørge sig selv, om indholdet i deres multimedie artikel kunne stå på egne ben, hvis man fjerner animation og flotte farver.

Er ikke altid resultatet.Programmering bliver tit brugt af journalisterne som værktøj, hvor det ikker resultatet.

Det er yderligere et positivt tegn, når nye multimedie afdelinger giver programmørere et alternativ til reklamebranchen, som så længe har været anset for den *kreative* karriere for en udvikler. Dygtige ledere kan tiltrække de største tekniske talenter ved at tilbyde betydningsfuldt arbejde – projekter som reelt har indflydelse på meningsdannelsen i samfundet. Det er ikke et svært valg, hvis alternativet er at producere bannerreklamer for Coca-Cola.

Desværre er der i mediebranchen generelt en tendens til at bero sig på forældede idéer om, hvilke arbejdsopgaver en programmør skal udføre. Siden computerens indtog på arbejdspladserne i 80'erne, har der været et skel mellem den *tekniske* udvikler, som skal have klare instrukser af den *kreative* modpart. Dette reflekteres idag ofte i en opdeling, hvor man er håbløst bange for at tillade programmøreren indflydelse i udarbejdelse af indhold, og hvor de *kreative* – ofte med en mangel på forståelse for online mediet – langt overtræder grænserne for, hvor meget de skal bestemme.

Problemet med denne tilgang er, at en programmør opvokset i computergenerationen aldrig har kendt til et skel mellem den kreative og tekniske process. At programmere *er* at være kreativ, og ligesom at journalister ikke alene er defineret af deres evne til at stave, så er nutidens programmørere også talentfulde designere, tekstforfattere og kunstnere. Udviklere har interesserer, er politisk interesserede, og skriger generelt efter indflydelse på indhold. De mest successfulde afdelinger, såsom *Interactive News* eller *Multimedia* på New York Times, har formået at etablere en process, hvor de dygtigste journalister arbejder på lige fod med de dygtigste udviklere. Disse teams implementerer ikke alene det endelige produkt, men styrer ofte projektets idéfase. Hvis man ikke formår dette, så resulterer det ofte i kortlivede karrierer....

New York Times har fundet frem til, at historien er det vigtige, og mediet er underbyggende. Det er hvad Snow Fall gør. Link til Devigal's præsentation?




Når de danske mediehuse nu kaster sig ud i 






I bedste fald resulterer det i dækning, som forvandler et komplekst og forvirrende datasæt til en simpel, forståelig, og brugervenlig præsentation, hvor brugeren måske endda kan navigere på egen hånd og drage egne konklusioner. I værste fald bliver det en dårlig gimmick, hvor animationer og grafer forvirrer brugeren, og enten gør en interessant artikel uforståelig, eller værre, pynter en ligegyldig tekst med falsk form. Den bedste måde at undgå dette er at etablere et samarbejde på tværs af journalister, designere og programmørere, hvor alle er på lige fod, og hvor målet er en udforske den bedste fremstilling af hver enkel artikel med åbent sind, og hvor en bevidst ignorering af trends....







Fakta
-----

Rune S. Madsen er.. bosiddende i New York, forhændværende Interactive Developer på New York Times. Nuværende Director of Software Development for O'Reilly Media. Underviser elever på ITP og Studio 20 (interaktiv journalisme) i web media.